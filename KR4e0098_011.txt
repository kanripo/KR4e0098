# -*- mode: mandoku-view; -*-
#+TITLE: 古亷文集
#+DATE: 2015-08-25 00:19:43.717503
#+PROPERTY: ID KR4e0098
#+PROPERTY: BASEEDITION WYG    
#+PROPERTY: JUAN 卷十一
<pb:KR4e0098_WYG_011-1a>¶
欽定四庫全書¶
　古亷文集巻十一¶
　　　　　　　　　　　　明　李時勉　撰¶
　詩詞¶
　　和答復古先生¶
茲山稀行跡嘉木自繁隂我嘗愛山行坐來生隱心陽¶
崖飛清瀑陰谷響春禽㑹非遺紛慮焉知山水深青苔¶
雨裏滑石路君獨尋參差惜乖違何以愜往忱茲竭嵗¶
<pb:KR4e0098_WYG_011-1b>¶
華力相逐厯青岑¶
　　旱¶
孟夏久不雨赤日赫髙丘溝澮無蓄水江浦無深流山¶
田禾未挿農老劇増愁掃地設雩祭望雲坐田頭霖雨¶
不可得密雲終日浮顧此重悽傷俛仰亦何求天瓢有¶
餘滴孰濟蒼生憂¶
　　野老望雲¶
桑樹春鳩鳴農事起來早仰視天邊雲來往田間道虹¶
<pb:KR4e0098_WYG_011-2a>¶
電耀西渚白日行穹昊澗少一綫水田多去年草欲犁¶
不得雨種苗復枯稿耕穫恒飢苦不耕難自保傷哉罹¶
此憂欲從首陽老¶
　　送解學士布政廣西兼行交趾事時平交趾立郡¶
　　縣¶
閣前冠冕照青春日下除書拜紫宸神武又平南海尉¶
綏懐遥寄玉堂賓鵷鸞不久違中禁禮樂從今及逺人¶
何處相思不相見斜陽獨立楚江濱¶
<pb:KR4e0098_WYG_011-2b>¶
　　寄慣窮老人還鄉¶
塞門迢遞鴈門開疋馬蕭蕭入楚來從此雲蘿成隱逸¶
不妨水竹久徘徊歸田剰有閒居賦觀國慚無濟世才¶
自是因君懐舊隱望鄉頻上鳳凰臺¶
　　山家春曉¶
日髙照見松窗裏照人春眠猶未起家僮洒掃及中堂¶
喚起客來供盥洗披衣隨步小窗外楊栁依㣲鶯細語¶
皆言昨夜風雨惡緑樹披離花滿地老父庭前掃落花¶
<pb:KR4e0098_WYG_011-3a>¶
掃開春徑莫教遮怕有客來尋舊術不妨竹裏引輕車¶
　　田家日晚歌¶
東郊草長牛正肥溝渠水通田可犁老翁向田姑哺兒¶
新婦㕑中炊獨遲歸來對客少閒語但説田家有辛苦¶
春寒種榖不著泥北風吹麥皆入土里胥徵税不得了¶
丁男出官多奔走兩月山中去不歸老身那似少年時¶
春深田家百事急田多草荒犁不及野鹿呦呦滿舊山¶
隨牛終日在田間縱及收成罷耕作官家無事身始閒¶
<pb:KR4e0098_WYG_011-3b>¶
　　清明¶
昨日街頭初禁烟今日清明烟火傳家家齊上墳頭拜¶
更翦荆榛挂紙錢東郊古碑翳荒草近隴纍纍誰洒掃¶
問著樵夫説姓名子孫繁華難自保輕裘駿馬誰家兒¶
東阡西陌紛相隨鬬殘蹴踘忽歸去還向髙堂縱歌舞¶
　　古意寄曾學士二首¶
百川日夜流浩浩以東注環海㡬萬里不見涯涘處混¶
涵無不容日月自吞吐風波任蕩潏貝錯極生聚萬古¶
<pb:KR4e0098_WYG_011-4a>¶
長若斯焉能為量數蛟龍挾雲雨倐忽甘澤布深𢎞有¶
如此豈比尋常具¶
梧桐生崇岡亭亭出雲林一朝樵夫採斤斧來相尋幸¶
爾爨下餘斵削成素琴粲粲絃朱絲&KR0177;&KR0177;徽黄金當窗¶
試一彈悠然太古音清風流水逺白雲蒼山深世無鍾¶
子期誰能識其心¶
　　立雪齋¶
講學志已篤更欲從明師鵠立在函丈翼翼慎其儀豈¶
<pb:KR4e0098_WYG_011-4b>¶
不思退逸進修當此時朔風吹前庭雪落何霏霏凝心¶
注道妙不覺寒切肌自非素志堅安取青名垂陽風激¶
髙唱兔苑誇嚴辭徒然駭衆聽名教竟何裨揆予慕前¶
修將殊世俗為軒居既曠達豈徒積書詩朂哉崇明徳¶
賢哲與同歸¶
　　白土洞燒丹¶
閬仙㡬年洞中去採藥燒丹是何處乍臨爐鼎聚精神¶
便覺林巒藹烟霧由來仙骨少塵心丹砂易得成黄金¶
<pb:KR4e0098_WYG_011-5a>¶
姹女初凝碧天曉河車欲轉紫霞深深幽好似崆峒裏¶
炎井龍㳺虎渡水絳雪晶熒宜可同金砂的皪寜堪擬¶
騰光燭夜天宇清尋常白日起風霆空山魑魅嘯爭訝¶
遶林猿鶴時相驚世人曾見洞天啟恍遇蓬山羨門子¶
刀圭入口可長年何必還餐石中髓知君好古意猶勤¶
賣藥壺中秋復春不肯吹笙向緱嶺要將仙術濟時人¶
我亦平生慕仙道神逰八極身已老眼前勝境未得親¶
遙望蓬瀛鬱懐抱年來多病少見知欲服還丹誰為持¶
<pb:KR4e0098_WYG_011-5b>¶
可遣沉痾脱然去放歌為作還丹詩¶
　　中溪草堂¶
雙溪東南來奔流自縈迴朝宗逺勢合浩蕩青如苔中¶
溪曠望彌原陸十里人烟接喬木比屋常聞絃誦聲髙¶
岡逺見牛羊牧故人昔住横山前宦㳺辭家經㡬年歸¶
來愛此風景好移居卜築溪水邊數椽粗朴也瀟洒窗¶
戸臨溪瞰平野屋裏連牀積簡編門前終日留車馬種¶
松藝竹環碧山蘭舟蕩漾滄浪間雲龍仙人放鶴去浣¶
<pb:KR4e0098_WYG_011-6a>¶
花野客釣魚還羨君自是文章伯歸老林泉得閒適問¶
字人尋揚子居息交誰訪陶潛宅山田八月禾黍收豪¶
吟縱飲亦何求舞回鴝鵒千峯曙歌罷滄浪萬頃秋由¶
來勝地多山水如此清幽能有㡬開門獨步少塵喧但¶
見青山白雲起昔聞好是平泉莊一時草木生輝光只¶
今零落竟何有逢人唯説鄭公鄉¶
　　友桂庭¶
庭前有桂樹託根固宜深鬱鬱蔽灌木亭亭出層岑冬¶
<pb:KR4e0098_WYG_011-6b>¶
春不改色當夏團清陰儼立若端士幽貞無邀尋獨比¶
友直諒悠然諧素襟商飈動金粟芬芳被喬林有時得¶
醇酣對酌還自斟低枝拂舞袖深翠挹鳴禽歡賞豈有¶
極因之發孤吟谷風既絶響遼濶誰知音惟有蘭藏馨¶
可以喻同心¶
　　馮主事粉署畫故山讀書處¶
憶昔少年讀書處野竹蒼松藹雲霧下帷盡日絶煩囂¶
開帙臨窗得深趣蓽門蓬戸霏巖烟溪壑猶為靜者憐¶
<pb:KR4e0098_WYG_011-7a>¶
孔明有意吟梁甫揚子留心草太𤣥清風最好窮今古¶
焚蘭映雪甘辛苦十年㳺息無與倫數畆林泉自為侣¶
君不見狂俠兒輕裘駿馬紛相馳白日羣逰㡬人伴青¶
樓一笑千金資又不見富家子錦衣珍饌矜豪侈堂上¶
歌鐘遏曉雲門前車馬如流水但誇意氣恣所為一字¶
從來都不知羲和西飛花落地昨日繁華今日非以茲¶
感激志猶勤蹤跡頻年不出門長楊賦就人始羨金榜¶
名成誰不聞自從作官别鄉井羇思離懐不能屏故令¶
<pb:KR4e0098_WYG_011-7b>¶
圖繪坐中看咫尺江上覺寥迥粉署長閒樂有餘朝回¶
對此形神舒倚檻渾驚蠧魚起臨潭宛見鮫人居大夫¶
出身事明主報國何心懐舊土却笑吳中張季鷹獨憶¶
秋風便歸去吾觀馮子好胷襟畫圖幽意頗難尋欲將¶
蠧簡樹勲業不負當年一片心¶
　　大雨水至¶
暝色凝陰處濃雲翳碧天一時傾暑雨四壁湧春泉直¶
似鮫人室何如海屋仙聲疑三島近勢覺五湖連可舉¶
<pb:KR4e0098_WYG_011-8a>¶
任公釣堪乘范蠡船剥床應及水沉竈故無烟寸步誰¶
將引丹心自可憐㡬時及白日隨地即周旋¶
　　白雲書舎¶
白雲飛繞秦川山山中人與雲俱閒黄金滿籯未足貴¶
貯書萬巻不為難書日益多心益喜欲把箕裘遺諸子¶
天上樓成忽見招身後經傳竟誰是丁寜為語結髪人¶
我死兒存書可親莫言孤寡即消落當知富貴須辛勤¶
妻賢子孝念遺訓下帷讀書初發憤十載猶聞佔畢聲¶
<pb:KR4e0098_WYG_011-8b>¶
九霄忽覩鯤鵬運虎榜春題姓字香簪纓曳紱在周行¶
烏府爭看新錦繡白雲還憶舊山房山房書在人已逝¶
慈顔逺隔縈離思一望雲山更愴神獨宿霜臺不成寐¶
昨來北闕荷恩榮褒封應慰倚門情郎官追贈賁幽壤¶
晝繡東來别上京上京漸逺雲漸近淛水東頭是鄉郡¶
昔年猿鶴駭衣冠此日風雲䕶門徑綵衣舞罷望天門¶
思將忠赤答君恩焉能久作林泉客還欲離家辭白雲¶
　　送人南還¶
<pb:KR4e0098_WYG_011-9a>¶
冀北霜寒正授衣西風忽與故交違馬嘶去路多秋草¶
斾拂離亭滿夕暉客路不堪千里别故鄉今見㡬人歸¶
到家倘遇難兄問薊北雲邊一鴈飛¶
　　春雨山中謾興寄憶誠辨戴隱君¶
回風吹雲雜髙樹樹底紛紛作疎雨雨多十日未開門¶
前頭草色連荒村故人不來老却春山陰獨立愁將昏¶
憶我初逰上京國君獨看人惜離别鳳臺旅思逐春雲¶
剡曲閒情對秋月㡬日歸來接故園願分隣舎對柴闗¶
<pb:KR4e0098_WYG_011-9b>¶
訪舊多尋溪底棹看雲不厭門前山山家烟火人來去野¶
水孤村自成趣仄徑長留松竹陰低檐近引藤蘿霧草¶
深沙路不堪行遲爾幽居須待晴傳語先題數行字有¶
窗多聽曉鶯聲¶
　　題謝堅千戸行樂圖¶
將軍一生膽氣雄六韜三畧蟠心胷閒來校獵擁貂虎¶
城西倐忽又城東彎弓走馬如驚電草頭雲外人不見¶
射鴻彈鴈應弦落殺狐逐兔隨風轉昨聞虎來五里岡¶
<pb:KR4e0098_WYG_011-10a>¶
出門飛騎何鷹揚指揮猛士盡踴躍直前殺虎如刲羊¶
有時嬉逰到鄉里千村萬落爭迎喜挾彈歸來烏欲棲¶
日落營門暮烟紫自是名家冨貴人何幸遭逢明聖君¶
豈肯偷閒度時日長懐報國樹功勲¶
　　陳百戸熙山莊¶
一劍功成荷國恩閒居優老信乾坤盡將韜畧傳諸子¶
直買山田向逺村南陌雨晴看稼穡東臯日出放雞豚¶
客來開閣無餘事共聽樵歌對酒罇¶
<pb:KR4e0098_WYG_011-10b>¶
　　留别復古謝先生¶
青溪溪色照閒心古樹猶堪落夕陰小徑舊時通隱處¶
清風長日在幽林閒窗却掃逢人坐村酒常沽不自斟¶
杳杳青山成别去重尋應惜白雲深¶
　　懷舊¶
橋頭流水漾清漪懐舊傷心淚自垂無地可為埋骨處¶
平生交誼竟何為¶
　　馬修撰挽詩¶
<pb:KR4e0098_WYG_011-11a>¶
一日聲名遍天下㡬年文彩動朝端揮毫才思如濤湧¶
對客情懐似海寛常想承恩趨魏闕還思退食出長安¶
池邊梅閣今猶在窗外青山誰共看¶
　　畫竹為侍御韓雍題¶
渭水過千畆幽居只數竿清陰連野外翠色上雲端不¶
是全髙節如何耐苦寒風霜時淨掃塵俗可能干¶
　　候湯總兵不至三首¶
聞道征驂夜未休今朝可到泰安州遟回欲候論心思¶
<pb:KR4e0098_WYG_011-11b>¶
河上扁舟難久留¶
懸輿歸去一閒身到處相逢非故人千里尋君今不見¶
滿懐幽思向誰陳¶
只今相候已如斯别後相逢未有期一去空山千萬里¶
五雲回首各天涯¶
　　山水圖為王給事理題¶
青山江上起江深欲無路㣲茫島嶼間亦有人家住日¶
夕西風來亂捲庭前樹江水皆起立溪雲不能駐小橋¶
<pb:KR4e0098_WYG_011-12a>¶
架空鑿盡日無人度惟有江上山萬古吹不去¶
　自鳴藁¶
　　贈陳百戸¶
入門問姓名知我是儒官延我入席坐取茶為我傳勸我¶
勿深憂謂我且自寛從容意漸密氣和言甚温日落門已¶
閉但聞鈴鐸喧喚人為掃地鋪榻近牀前舉燈自起照避¶
溼已就乾中夜復相呼問我眠可安清晨邀我起頮盥同¶
一盆念此慇懃意豈啻弟與昆白首猶按劍傾盖如舊歡¶
<pb:KR4e0098_WYG_011-12b>¶
平生易為感况爾危難間而能脱流俗相與出肺肝浮¶
雲多變態蒼松知嵗寒感激何由報申此平生言¶
　　中秋書懐¶
盡向良宵慶太平圜扉寂寞度寒更愁中偏對燈花落¶
窗外空憐月影清遙憶家林難作夢時聞禁漏不勝情¶
至尊萬里興戎馬今夜沙場何處營¶
　　中秋望月¶
共道中秋月輝輝向壁端預愁夜不見故向此時看桂¶
<pb:KR4e0098_WYG_011-13a>¶
影纔欲轉露華已自寒那能如舊日歡賞到更䦨¶
　　送李伯亮¶
使車昨日到金臺緑水芙蓉花正開圜堵媿勞相問訊¶
客居夢想共銜盃含愁不聽新鶯語躍馬還從舊路來¶
料得故交多出餞寂寥離思獨難裁¶
　　送人作教官¶
振鐸南行别縉紳不瞻風采自傷神可堪落日驚殘雨¶
空擬看花及早春驛路薫風初去客圜垣斜日獨愁人¶
<pb:KR4e0098_WYG_011-13b>¶
到家穉子如相問萬里淒涼誰是親¶
　　送御史巡按遼東¶
自從罹難坐園扉每聽烏啼憶繡衣使節乘春歸上國¶
愁心過雨對斜暉憐分禄米情偏厚媿乏璚瑤願不違¶
盡道門前可羅雀誰知交誼古來稀¶
　　寄恒遜廣文¶
久别相思見面難今來不得盡交歡九年桃李湘隂滿¶
十月風霜薊北寒愁思不隨雲影散好懐應與酒盃寛¶
<pb:KR4e0098_WYG_011-14a>¶
孤根儻有回春意好待花開共我看¶
　　感興偶成¶
過雨晴峯正好看又驚雲霧罩江干氷壺慘淡清秋月¶
松徑陰生白雪寒江淨淺流堪濯錦竹深棄籜可裁冠¶
何人識得緱山路願學吹簫駕紫鸞¶
　　胡侍御贈皮裘¶
新製輕衣直一金能將遺我及冬深誰憐薄命艱危日¶
獨有平生故舊心夜榻厭燈堪起坐風簷欺冷可行吟¶
<pb:KR4e0098_WYG_011-14b>¶
長歌為感祶袍意豈效鍾儀奏楚音¶
　　與瀚子¶
能到圜門裏相看淚泫然愛親渠意切報國我心堅身¶
老多羸疾家貧少藥錢但令無愧怍生死任皇天¶
　　夢長兄¶
客裏常相夢無如此夢悲為憐居苦地渾似在生時色¶
慘言猶厲情深淚秪垂不才多違訓深媿負連枝¶
　　秋夜見月¶
<pb:KR4e0098_WYG_011-15a>¶
髙窗正向東初月淡朦朧不見氷輪轉惟看素練通妻¶
孥千里外羈縶獨愁中悵望清輝裏相思此意同¶
　　秋暮見霜¶
秋暮今朝始見霜客懐嬰此轉淒涼布衣單袷增寒氣¶
茅屋陰凝背日光草砌蛩聲方寂寂松林樹色更蒼蒼¶
也知時序功成際不為鄒生獨感傷¶
　　九日醉後呈同飲諸公¶
圜門逢九日清坐得相陪正爾論文際紛然送酒來狂¶
<pb:KR4e0098_WYG_011-15b>¶
風吹破帽黄菊泛深盃盡飲斜陽裏題詩媿薄才¶
　　九日再酌¶
㡬年佳節留京國今日淒涼處夏臺知己青尊聊共酌¶
故園黄菊若為開情飛紫禁雲長繞目極瑤臺鴈獨回¶
興洽暫因愁思失更將談笑盡餘盃¶
　　彭疏敬至京不得相見作此遺之¶
郎官逺去牧南邦倐忽還京使我傷旅館盍簪勞夢想¶
圜門離思益愁腸春臨花縣先栽樹寒到金臺未降霜¶
<pb:KR4e0098_WYG_011-16a>¶
咫尺丰姿瀛海隔苦心不寐夜偏長¶
　　征婦怨(三首/)¶
前年征塞北今嵗戍邊西㡬度占歸信空驚烏鵲啼¶
獨夜登樓望如聞笳吹聲月明沙塞逺何處是君營¶
庭前相送處緑樹葉皆飛借問南來鴈秋深夫可歸¶
　　雜詩(三首/)¶
㡬年種桃李日望成大樹結實未堪嘗爭來摘將去¶
㡬年作鹽梅氣質固無異惟有消渴人偏能識其味¶
<pb:KR4e0098_WYG_011-16b>¶
麋鹿食田榖自向田中聚飽來山上眠豈念耕者苦¶
　　求何郎中山水圖¶
故園修竹映松闗一曲溪流萬疉山五老天低紅日近¶
三山臺古白雲閒平村煙樹連空濶逺浦漁舟自往還¶
無那别來懐夢想慿君寫入畫圖間¶
　　在囹圄中遇九日憶長兄¶
憶别荆庭㡬嵗華况逢短景陪思家鴈歸逺道書難寄¶
鵲噪虚簷日易斜夜卧牀幃誰共被曉燃爐火自烹茶¶
<pb:KR4e0098_WYG_011-17a>¶
何時得離拘攣苦笑詠寒梅數落花¶
　　彭副使琉約過訪候久不至¶
知有相過處終朝不見來㡬回聞犬吠數起把門開翹¶
首瞻車盖專心拂酒盃徘徊日又夕客思苦難裁¶
　北征藁¶
　　夜行闗陜中遇雨次早始逹榆林行在所¶
雞鳴别京邑日落出闗門山深路逾險夜黒不待曛崖¶
壁上崇崒磵水中潺湲虚疑蜀川湧實恐地軸翻﨑嶇¶
<pb:KR4e0098_WYG_011-17b>¶
厯險㠋窈窕經屈盤㣲雨飄然至風勁中夜寒僕夫倦¶
前進欲留山下眠徘徊望陵谷萬籟俱蕭然豈不念夕¶
息鑾輅駐我前疲馬顧影嘶月出髙林端行行險阻盡¶
豁焉見平原曠蕩縱㳺目始覺天宇寛初日照大營百¶
里戈㦸攅行營列侍從喜遂瞻天顔祥飈捲旌斾瑞霧¶
霏林巒得趂屬車塵安知行路難¶
　　懐來¶
獨立懐來羽樹間淩秋一望意偏閒平原曠衍迷千里¶
<pb:KR4e0098_WYG_011-18a>¶
古戍逶迤抱兩山近郭雲連青嶂路傍河人住緑楊灣¶
如今扈蹕勤征伐奏凱還從此處還¶
　　駐蹕土木閲武賜宴諸將¶
乘輿侵曉度層巒駐蹕平原更覺寛西去連山通代谷¶
北登峻嶺入長安雲飛斥候清秋逺鳥避軍門白日寒¶
玉帳前頭因閲武傳宣賜宴聖情歡¶
　　二十八日駐蹕雞鳴山之沙城出營閒逰¶
清蹕駐沙城玉帳淩髙丘團營百里靜日已明戈矛田¶
<pb:KR4e0098_WYG_011-18b>¶
家惜筋力禾黍尚未收盲飈吹沙塵泱漭烟雲浮晚景¶
風稍定天宇澄素秋轅門得隨步延目遂夷猶近矚雞¶
峯秀淨見渾河流去適山水情返值公與侯撝訶盛騶¶
從意氣赫道周古來説良將不貽明主憂豈伊重髙爵¶
激烈著嘉謀裹革志何壯據鞍心未休一身豈復惜百¶
代聲名留遲回白日下欲言無與酬俛仰氣益奮把筆¶
試欲投拔劍坐深夜寒光衝斗牛何當一搴旗兵氣掃¶
旄頭歸懸藁街邸歌舞頌皇猷銘功在彛鼎彼哉不懐¶
<pb:KR4e0098_WYG_011-19a>¶
羞¶
　　曉發沙城由東山間道薄暮始達宣府¶
僕夫促嚴駕曉發鑾輿先避彼雞鳴道迂迴由東山山¶
險厯層疉路狹經萬盤下山入地底登髙上雲端俯視¶
蹴飛鳥仰望捫蒼天谷崖莽無路下馬相攀縁﨑嶇㡬¶
迴轉猶在數里間旌旗蔽雲日劍㦸森林巒憇陰摘山¶
菓&KR0445;壑漱清泉試看荷戈士飛走輕飈旋邊闗雖迢遞¶
大道亦便便既違澹臺志驅馳固宜然悠悠日將夕始¶
<pb:KR4e0098_WYG_011-19b>¶
及見平川未知足力倦飛騎得前奔疾風覺後隨倐忽¶
達軍門故人喜我至尊酌且相歡願言勵雅操戮力奉¶
至尊但願師奏凱辛苦馬足論¶
　　道傍老婦¶
道傍老婦七十餘眼中流淚口中呼丁男征戍無生計¶
婦姑開荒種田地東隣西舎惜犂牛朝朝辛苦在田頭¶
種成禾黍連山谷秋來望收未曾熟今朝軍馬忽過來¶
踐食無餘真可哀但使官軍却彊敵免得丁男守烽堠¶
<pb:KR4e0098_WYG_011-20a>¶
今年飢苦何足憐明年無事多種田一年耕有三年足¶
更得眼前見骨肉¶
　　宣府(北入大王川由龍門往開平西/北由萬全出徳勝口往興和)¶
四面晴山擁翠環孤城正在萬山間平川路入龍門戍¶
絶塞雲連徳勝闗扈蹕將軍齊虎衛來朝父老望天顔¶
書生媿不知兵畧懐筆轅門白晝閒¶
　　初五日暮雨後雪霽承宣草制有作呈同行諸公¶
雨殘飛雪浩漫漫積素連山正好看冷透綿衣添更薄¶
<pb:KR4e0098_WYG_011-20b>¶
暗飄油幄溼難乾雲開帳殿笙歌靜月落營門劍㦸寒¶
天上傳宣催草制華燈歸送到更闌¶
　　沙嶺營中夜坐作¶
太乙鈎陳到月明連營殺氣夜中横彎弓欲射旄頭落¶
還從鑾輿出塞行¶
　　沙嶺(在宣府之西此由萬全出徳勝口往/野狐嶺由萬全左入紅堂口往山西)¶
平沙浩茫茫積嶺長風吹射目星炯炯揚飈烟霏霏草¶
莽被髙阜河水流南崖自從出闗來㡬日纔及茲四出¶
<pb:KR4e0098_WYG_011-21a>¶
環城郭到處長相隨險阻自天設從古已如斯西通白¶
登道北接狐嶺陲鎮衛列兩戍士卒雄虎&KR0411;連營堅守¶
備敵人焉敢窺聖心猶未寜秋巡動六師豈惟振威武¶
實欲安黔黎熊羆盡奮發白日雷電飛獨慚劍術疎報¶
恩將奚為¶
　　送林御史還北京¶
獨持使節出臺端闗外人爭識豸冠行在趨朝朝復命¶
轅門握手夜同歡北征殺氣天邊肅南去霜威馬上寒¶
<pb:KR4e0098_WYG_011-21b>¶
歸見故人如有問軍中無事頗閒安¶
　　八月初九日初聞鴈¶
曉侍軍門到夕暉忽驚賓鴈向南飛靜流寒影迷青嶂¶
遙帶秋聲度翠㣲作陣豈防矰繳患隨陽寜為稻粱肥¶
尋常不羨傳書美能使看羊仗節歸¶
　　駕發沙嶺度陽河沿邊父老來迎和黄中書韻¶
鑾輿行處曉風和父老來迎臨大河六師百里迷赤岸¶
萬馬一飲無清波報主誰知寸心苦臨邊自把長劍磨¶
<pb:KR4e0098_WYG_011-22a>¶
定須逺紹甘陳績還遣邊氓聽凱歌¶
　　與黄中書入萬全城訪王主事¶
聨轡徐行入栁陰連雲雉堞噪寒禽人家土屋風霜古¶
官府門牆樹木深絶塞孤城千里道舊交尊酒百年心¶
垂鞭信馬歸營去天淨山髙日未沉¶
　　題黄中書畫竹贈王主事¶
行營寫竹萬全西翠影翛翛望欲迷客至只疑臨嶰谷¶
興來渾憶釣璜谿虚心寒厯風霜勁密葉春承雨露低¶
<pb:KR4e0098_WYG_011-22b>¶
自是郎官堪比徳新詩吟罷為君題¶
　　八月中秋日午一時&KR0275;風起南北雲陰而中獨見¶
　　日南山外雷雨大作須臾而霽¶
每逢佳節愁陰凝八月十五尤喜晴百里精兵臨塞駐¶
一時&KR0275;風疑海行天中白日臨空淨山外黒雲飛雨聲¶
轟雷掣電在咫尺倐忽還收宇宙清¶
　　楊名堡(堡在萬/全西)¶
楊名舊日説繁華桃樹垂楊繞縣衙自掃邊塵清朔漠¶
<pb:KR4e0098_WYG_011-23a>¶
空餘雉堞亂啼鴉連村禾黍猶千畆滿堡人烟有㡬家¶
訪古從容問耆老出門不覺夕陽斜¶
　　黄䑕¶
柘彩凝沙暎日光平原窟宅翳蒼茫拱門豈畏飛鷹搏¶
入穴還如狡兔藏物類生來形獨異天㕑賜出味偏長¶
好當校獵捐軀日莫遣傍人謾得將¶
　擬題¶
　　飲馬窟¶
<pb:KR4e0098_WYG_011-23b>¶
飲馬長城窟馬多水不乾無人到闗塞甘好有誰看¶
　　俠客辭¶
堂中無復事誓與報君仇一劍成何用空令易水羞¶
　　摘瓜辭¶
辛苦黄臺下秋風瓜蔓多不堪回首望落日獨悲歌¶
　　牧羝曲¶
漠漠黄沙外寒氊抱雪眠此心誰復識白日在青天¶
　　商婦詞¶
<pb:KR4e0098_WYG_011-24a>¶
十年不到家到家便辭去安得作大石塞斷前頭路¶
　　續絃詞¶
煎膠續斷絃絃好琴音和莫彈别鶴操好鼔南薫歌¶
　　夜至萬全城中小寺適寺僧亦自塞上歸¶
晚來尋小寺直在古城間石路斜通市禪房逺見山夜¶
中孤客到月下一僧還靜禮無生法空門不記闗¶
　　九日¶
挿栁樊籬逺似村正逢九日在轅門摘花隨意看春色¶
<pb:KR4e0098_WYG_011-24b>¶
倚劍長歌對酒尊醉裏猶懐陶縣宰風前誰憶孟參軍¶
千官扈蹕承歡宴獨媿無才負聖恩¶
　　九日吕尚書送燒酒¶
葡萄家釀到邊頭九日分將意獨優可是王𢎞知靖節¶
不勞庾信問蒲州開壺泛菊香猶逺倚醉題詩興未休¶
自覺晚來寒氣薄臨風不用襲輕裘¶
　　雨中與黄中書圍棊¶
對雨臨棊局終朝興未闌潰圍嘗蹈險取勢每由寛動¶
<pb:KR4e0098_WYG_011-25a>¶
靜懐張説從容憶謝安須令強敵滅賭勝任為歡¶
　自鳴續藁¶
　　送黄恒脩還鄉祭掃五首¶
南還六月别都城獨阻臨溪送客行捲地朔風吹急雨¶
緑楊何處有啼鶯¶
薊門昨夜雨如傾潞渚朝來波浪驚自是虚舟能獨往¶
商船持重不堪行¶
南行誰喜説南風獨棹扁舟逆浪中夜宿廣陵逢北客¶
<pb:KR4e0098_WYG_011-25b>¶
㡬人相語此心同¶
帆轉青原是故鄉頓令桑梓有輝光因君遙憶先塋隔¶
悵望南天淚㡬行¶
封章激怒九重天亂撲金瓜玉陛前歸到鄉閭親故問¶
幸留殘喘不須憐¶
　　商婦怨(二首/)¶
百嵗似相期安知有别離去時兒在腹今已長過眉¶
憶昔初結髪兩鬢黒如漆但恐君歸來白頭不相識¶
<pb:KR4e0098_WYG_011-26a>¶
　　楊栁枝¶
章臺大道邊栗里舊門前苦被行人折何如伴醉眠¶
　　白頭吟¶
交頸鴛鴦思鳴琴誓此心如何未終曲已有别離音¶
　　桃李樹¶
託根逰宴地寒樹亦花開獨在淒涼處春風淚滿腮¶
　　古意(二首/)¶
落日層樓上當歌忽自悲空令翻白雪此曲少人知¶
<pb:KR4e0098_WYG_011-26b>¶
海上望仙山鏘然響珮環如何一水近不遣離人間¶
　　流水曲¶
滄江無日夜脈脈向東注曲岸多洑流好為操舟渡¶
　　張百户恵李¶
恵來仙李好礧砢出氷盤瑩潔虬珠潤頳紅瑪瑙寒自¶
應同石髓誰復羡龍肝若遂王戎意如今那得看¶
　　齊百戸送氷¶
夏熱已難度况此居樊籠徽纆削我體炎暑毒我中故¶
<pb:KR4e0098_WYG_011-27a>¶
人致清氷髙誼誰與同蕭爽逼涼氣頓覺如嚴冬食之¶
肌骨清煩慮俱消融不聞鳴琴奏怡然對春風沈思艱¶
危際感激意無窮¶
　　李指揮恵桃¶
仙果何處來採摘瑤池濱香含雨露潤色染臙脂勻結¶
實自有時豈必三千春方朔狎恩愛田疆罹苦辛王母¶
何不恡齊相何不仁世情甘近味幽思誰與論感意良¶
慇懃稍以清形神瓊瑤媿相報述古聊為陳¶
<pb:KR4e0098_WYG_011-27b>¶
　　章郎中送茶¶
雀舌金芽玉色鮮貢餘獨得大夫憐寄來春日聞雷動¶
採摘雲林禁火前手閲香逾仙掌草鼎烹味勝恵山泉¶
玉堂曾是誇風韻何似陶潛樂醉眠¶
　　七夕喜晴¶
盡説窮陰七月多忽驚此夕見明河欲令霄漢星辰㑹¶
不遣陽臺雲雨過士女茶瓜爭乞巧天孫機杼暫停梭¶
可慚獨守潘生拙圜圄詩成只自歌¶
<pb:KR4e0098_WYG_011-28a>¶
　　紀夢¶
萬里雲開天欲曙紫陌鳴珂早朝去覺來窗外雷電驚¶
捲地朔風雨如注¶
　　與梁指揮飲燒酒¶
宛勝葡萄釀何須鸚鵡盃入門便相喚到手不教催深¶
意憐吾渴愁懐為爾開醉時即髙卧不省有人來¶
　　月下行吟¶
夜卧不成夢淒涼誰見親起行明月下涼影伴愁人¶
<pb:KR4e0098_WYG_011-28b>¶
　　中夜飲酒¶
中夜渴欲飲起來還自斟數盃應不醉燈下獨愁吟¶
　　夏夜¶
斗轉銀河仄虚窗瞰逺天夜深明月裏夢繞五雲邊¶
　　夏日雨中¶
黒雲半空來飛雨門前度但聞啼鳥聲不辨雲中樹¶
　　十四日晚至陵下¶
昔從多士侍朝廷嘗對龍顔展寸誠今日共來供祭祀¶
<pb:KR4e0098_WYG_011-29a>¶
獨瞻松栢不勝情¶
　　天夀山路傍林禽樹¶
路傍林禽樹朱實亞枝垂行人不敢動山鳥時來窺¶
　　路傍棗樹¶
人家棗園本無路未熱人來偷摘去此中棗樹在路傍¶
從人往來莫敢取¶
　　過晉賢行路皆稱張尹有善政¶
試問肩輿者應知令尹名饑羸俱樂業兇暴少横行犴¶
<pb:KR4e0098_WYG_011-29b>¶
獄無囚繫山村有頌聲誰言漢卓魯前史獨為榮¶
　　五兩¶
日日船南去飈輪忽向東舟人喜相報正是渡江風¶
　　謁孝陵¶
橋陵一别恨歸遲松栢青青似舊時漢室規模長在想¶
鼎湖雲氣不勝思儀文盡洗前朝弊禮樂終為後代規¶
對越威靈在天表壯年不遇老來悲¶
　　辭陵絶句(八首/)¶
<pb:KR4e0098_WYG_011-30a>¶
太極纔分有此山龍飛鳳舞擁天闗靈宫負扆端居處¶
正在雲霄杳渺間¶
蕭森松栢結愁陰白日常懸舊赤心翹首不瞻龍鳳質¶
空流清淚滿衣襟¶
昔年端冕在楓宸治化流行疾若神萬國車書歸一統¶
四方風俗盡還淳¶
讀書直以古人期記得當年拜命時天地恩深無所報¶
一登廷閣一回悲¶
<pb:KR4e0098_WYG_011-30b>¶
昔日天門侍聖明春回枯朽荷生成鼎湖龍去青天逺¶
獨抱鳥號淚雨傾¶
曾從鑾輅出邊陲擄得名王奏凱歸從此沙場無戰鬬¶
至今逺塞震皇威¶
少年鳳闕侍龍顔天語從容咫尺間今日玉音何處聽¶
不勝悲苦望椿山¶
每遇春秋上謁時傾心只恐到來遲如今歸老辭陵去¶
回首雲山不盡思¶
<pb:KR4e0098_WYG_011-31a>¶
　　十八日發張家灣¶
楊栁初青黄鳥鳴長河兩岸緑波平乍從客路看帆影¶
還想君門聽漏聲七十挂冠雖稱意五雲回首尚闗情¶
深恩未報身先老俛仰乾坤愧此生¶
　　連日行舟大東風¶
長風吹河水倒流對此如何銷客愁半日纔行三十里¶
㡬彎還見一孤舟商船屢過詢名姓驛吏頻來問去留¶
計日算程闗路逺菊花時節到林丘¶
<pb:KR4e0098_WYG_011-31b>¶
　　宿螺山菴¶
菴屋幽僻靜無譁十里青山一徑斜舊引泉流長遶澗¶
新移茶樹正開花荒田草合多寒雀曠野林稀少暮鴉¶
日夕相看誰是伴清風明月與烟霞¶
　　去伐遣人送五月菊石菖蒲詩以道意¶
金錢帶露粲雲光九夏開時分外香若使當年陶令見¶
賞心不但在重陽¶
仙家瑤草種初成此日分來獨有情願遣山居塵俗逺¶
<pb:KR4e0098_WYG_011-32a>¶
何須嵩嶺説長生¶
　　余自城中逢與粟同歸過去伐隱居留宿明日告¶
　　别去伐又欲留有不滿之意作詩贈余勉强和之¶
　　云¶
城中逢舊友返路喜追陪欲到壺丘去先過剡曲來春¶
舒江上栁風度竹間梅留住堪能久無端歸思催¶
　　山居病中即事¶
山居少田種江上旋開荒有病多收藥無醫只檢方雨¶
<pb:KR4e0098_WYG_011-32b>¶
餘千嶂淨春暖百花香逰覽無筋力沉吟自可傷¶
　　一春淫雨閒居寂寥有懐故人率爾短述¶
解組歸來初學耕野田數畆不聊生家貧作事難稱意¶
年老逢人只順情久雨郊園多草色殘春堤栁少鶯聲¶
何應得有巡撫使為我回轡到山城¶
　　久雨¶
一月雨淋漓山雲拂户低路岐泥沒馬畎畆水平溪江¶
上看濤湧林間斷鳥啼新居無覆瓦終夜竟何栖¶
<pb:KR4e0098_WYG_011-33a>¶
　　病中偶成¶
去年病發到今春春夏炎蒸病又新窗下檢方無驗者¶
眼前知已有何人通宵藥鼎常存火五月綿衣未去身¶
不是平生甘寂寞可堪衰疾更長貧¶
　　病中去伐見訪¶
閒居聞我病獨騎逺來看見面深相慰中心便覺寛坐¶
留菜羮飯好似綺筵歡臨别無為贈濤牋寫肺肝¶
　　題蓮(四首/)¶
<pb:KR4e0098_WYG_011-33b>¶
芰荷開處藹芳馨鸂鶒雙雙應曉晴絶勝金灘溪水上¶
時來還見繡衣行¶
鴛鴦飛下水東西十里芙蕖望欲迷只少紅粧隔花語¶
此間不是若耶溪¶
飛來白鷺傍紅蓮宛在華峯玉井邊亦有花開逾十丈¶
可應得見藕如船¶
頳霞翠霧䕶蓮房風度晴漪漾日光好是昆明池上見¶
粉紅墜露散清香¶
<pb:KR4e0098_WYG_011-34a>¶
　　新梢捧日¶
密葉新梢長結陰亭亭直節出平林誰言解籜初成竹¶
便有雲霄捧日心¶
　　淇園暑雨¶
碧樹琅玕翠作團不勝酷暑葉聲乾須臾霖雨從天降¶
信有人間六月寒¶
　　渭水秋風¶
古木脩篁緑䕃稠一川浩浩自東流鏘金戛玉清如許¶
<pb:KR4e0098_WYG_011-34b>¶
不為狂風也似秋¶
　　老幹淩雲¶
老樹疎篁自作林蒼藤翠葉嵗年深莫言蕭索寒冬裏¶
厯遍風霜却到今¶
　　送劉思清分教恵州¶
衰老常多病那堪送客行且將京國酒聊慰故鄉情瀘¶
水秋容淨梅闗雪色清恵陽施教日帳下盡羣英¶
　　伏日燕餞謝謙牧大尹分韻得揮字¶
<pb:KR4e0098_WYG_011-35a>¶
盛時多令節佳㑹未能違鳴珮趨清禁聨班近紫微大¶
官應早到方朔豈遲歸華館開朝宴清尊對夕暉運交¶
金伏火暑赫汗沾衣𤣥鳥先秋去蒼蠅傍席飛羽觴從¶
數勸䊵扇不停揮明日南行客歡筵似此稀¶
　　送謝謙牧知黔江¶
京華燕集㡬論文作宰南行忽離羣鳴珮自應辭聖主¶
過家喜得拜嚴君金臺鳬影三秋别巫峽猿聲兩岸聞¶
自古循良多善政須令黎庶樂耕耘¶
<pb:KR4e0098_WYG_011-35b>¶
　　送謝謙牧還任黔江¶
作縣三年政有成東來萬里到神京褒書已荷天邊寵¶
歸棹還從峽裏行暑雨離亭看栁色秋風客路聽猿聲¶
黔江江上棠陰下多少兒童竹馬迎¶
　　益菴為謝謙牧大尹作¶
端居玩無極悟此造化機日中固當昃月滿輒復虧何¶
如東大海得此江河歸萬古未嘗溢一水不曽遺鐘聲¶
自虚出噫氣從空吹所以古聖人徳邵心益卑君子契¶
<pb:KR4e0098_WYG_011-36a>¶
明義往跡誠所希開軒向前峯那能見崔巍簣積髙自¶
下水流汙成池行矣貴有終姬孔真我師¶
　　黔江三瑞(有序/)¶
民安政善實相宜和氣蒸祥正此時瑞麥兩岐真可羨¶
嘉瓜並蒂亦何竒更看白燕離羣出為顯清名與世知¶
自昔中牟誇異政由來循吏每如斯¶
　黔江大尹謝君謙牧為政既六年政洽民安邑以無¶
　事百里之間和氣充周蒸為佳祥麥秀兩岐瓜實並¶
<pb:KR4e0098_WYG_011-36b>¶
　蒂世或有之至於紫燕産雛異色潔白玉立離羣則¶
　未嘗有也豈其清修苦節有以致然也耶昔魯恭為中¶
　牟令有三異政垂譽無窮今謙牧之在黔江能致三¶
　瑞之應如此事雖不同而所以為政之善則無以異¶
　也固將光昭竹帛而後先相輝故為賦此詩而識以¶
　歸之¶
　　挽謝處士顔良¶
幽隱孤城外園林二水間門前數竿竹屋後萬重山座¶
<pb:KR4e0098_WYG_011-37a>¶
隔紅塵逺心同白日閒只今那可見烟樹暗柴闗¶
　　瀟湘竹二絶為謝大尹尊甫尚哲題¶
論文作賦與吟詩還憶當年㳺泮時一任京華今皓首¶
何如蕭散在東籬¶
　　又¶
江邊修竹遶雲林三徑翛翛翠色深何日歸來尋舊隱¶
看雲坐石話同心¶
　¶
<pb:KR4e0098_WYG_011-37b>¶
　¶
　¶
　¶
　¶
　¶
　¶
　¶
　古亷文集巻十一¶
